<h2>Förlorad i termdjungeln bland DOCTYPE:s, DTD:s och taggsoppor</h2>

<p>Som vi nämnde tidigare så finns det något som kallas DOCTYPE, ”Document Type Declaration”. Den används för att koppla ditt dokument till en DTD, ”Document Type Definition”. DTD:n talar om vilka attribut som finns till vilka element och liknande, men webbläsarna idag använder inte DTD:n utan har istället hårdkodat in alla elementtyper osv. i programmet.</p>
<p>DTD-tänket skapades av W3C för att utvecklare där skulle kunna validera sina webbplatser, vilket innebär att ett program på W3C:s serverar kontrollerar om din webbsida är korrekt kodad enligt en viss standard. För att veta vilken standard man skulle kontrollera emot så införde man DOCTYPE då kunde validatorn enkelt kontrollera detta. Det finns ett kapitel om detta i extradelen för den som är mer intresserad, då efter du kan lite mera om HTML.</p>
<p>DOCTYPE:n ska alltid stå först i dokumentet (med vissa undantag inom XHTML). Inga mellanrum, tecken, dvs. <em>inget</em> framför den.</p>
<p>Besökarens webbläsare har även de nytta av en DOCTYPE-deklaration överst på sidan, även om den inte är direkt synlig på själva webbsidan. Många webbläsare använder DOCTYPE:n för att kontrollera om sidan är kodad med dagens standarder eller gammal så kallad <strong>taggsoppa</strong>. Taggsoppa är ett ord man brukar använder med nedsättande mening på webbsidor som inte skiljer <strong>presentation</strong> och <strong>struktur</strong>. Du har redan lärt dig att det finns något som heter HTML, det är språket som tar hand om <em>strukturen</em> (och <strong>semantiken</strong>) av sidan, som till exempel rubriker och länkar. Det finns ett annat webbspråk som heter CSS, som står för ''Cascading Style Sheets'', detta är språket som tar han om <em>presentationen</em> av sidan. T.ex. vilken färg rubriker ska ha eller hur stort mellanrumet mellan textstyckena i texten ska vara. Om man istället använder HTML till <em>presentationen</em> brukar det sluta med att man har använt massor av olika element till det de egentligen inte är menade för och allt är i en enda röra.</p>

<p>Tänk dig följande exempel på en gammal och erfaren webbutvecklare från tidigt 1900-tal:s försök att skapa en rubik på sin webbplats:</p>

<pre class="html">&lt;font face="Verdana" size="5" color="red"&gt;&lt;b&gt;Rubrik&lt;b&gt;&lt;/font&gt;&lt;br&gt;</pre>

<p>Som i ”modern” HTML skulle bli:</p>

<pre class="html">&lt;h1&gt;Rubrik&lt;/h1&gt;</pre>

<p>Men varför då skriva denna långa rad totalt onödiga kodröra när det räcker med ett enkelt <code>h1</code>? Jo, dessa element har inte samma innebörd! <code>font</code> och <code>b</code> är sådana element som säger <em>hur sidan ska se ut</em> och inte vad <em>det egentligen är för något innanför dem</em>. <code>h1</code> däremot säger ingenting om hur det ser ut fast talar om att ”detta är en rubrik”. Vissa element har en semantisk mening, andra inte. Så enkelt är det. Idag vill man <strong>skilja på presentation och struktur</strong>. Man överlåter semantiken och strukturen till HTML och presentationen till CSS. Men eftersom att CSS inte användes i samma utsträckning förr så var HTML det enda sättet att berätta hur sidan såg ut. Idag skulle man istället tala om att alla <code>h1</code>-element ska använda fonten <code>Verdana</code> och ha röd text i fetstil genom CSS istället för att för göra det för varje enskild ”rubik” genom dessa sjuhunda olika element.</p>

<p>Ytterligare en fördel med den så kallade moderna tekniken är att man inte behöver ändra på många olika ställen i koden om vi t.ex. kommer på att vi vill ha alla våra rubrikerna ska använda fonten <code>Times New Roman</code> istället för nuvarande. Då måste vi byta ut <code>Verdana</code> till <code>Times New Roman</code> i alla <code>font</code>-element. Och låt oss då säga att vi har fem sådana ”rubiker” i genomsnitt per sida och hela webbplats består av fem sidor totalt, <em>då måste vi ändra detta värde på tjugofem olika sällen</em>. Jobbigt! Om vi istället skulle ha använt oss av CSS skulle det ha räckt med att <em>ändra på ett ställe i koden</em> för att påverka alla våra <em>tjugofem element</em>. Smidigt! Så genom att använda CSS för att presentera sidan har vi sparat oss själva arbete och fått renare HTML-kod. Det finns en rad andra fördelar vi kanske tar upp sedan när vi har gått genom mera HTML. Hur man använder CSS och länkar/kopplar det till HTML-dokumentet går vi igenom efter vi har lärt oss HTML, var lugn, allt kommer att klarna sedan.</p>

<p>Om vi går tillbaka till webbläsarna så kommer vi ihåg att de söker efter en DOCTYPE för att förutspå hur sidan är kodad. Webbläsaren hanterar sedan koden på olika sätt beroende på resultatet av denna DOCTYPE-jakt. Man kan alltså säga att webbläsaren har två lägen (eftersom att utfallen av denna jakt kan vara hittad eller icke-hittat, dvs. två alternativ), ett läge man kallar för <strong>standardkompatibilitetsläget</strong> och ett som man kallar för <strong>Quirksläget</strong>. Quirks-läget går webbläsaren in i om sidan inte innehåller en DOCTYPE. Webbläsaren kommer då att hantera koden på ett speciellt sätt för att fungera med äldre sidor. Detta görs på olika sätt i olika webbläsare och därför kommer sidan att renderas på olika sätt i olika webbläsare, vilket är en av anledningarna till att man vill ha standardläget. Standardläget innebär oftast att webbläsaren tolkar koden enligt W3C-standarden medan Quirks mode innebär att den tolkar koden som äldre webbläsare skulle gjort.</p>
<p>Microsoft kom på att det skulle vara trevligt att veta vilket av dessa lägen webbläsaren befiner sig i på en specifik webbsida och uppfann därför <code>compatMode</code>, man kan använda det genom att skriva in <code>javascript:alert(document.compatMode)</code> i adressfältet. Sedan svarar den med <code>BackCompat</code> om den är i Quirks-läget och <code>CSS1Compat</code> om den är i standardkompatibilitetsläget.</p>

<p>Sammanfattningsvis kan man säga att alla nya webbsidor bör utrustas med en DOCTYPE, men man ska fortfarande komma ihåg att den inte kommer används för att bestämma om sidan ska tolkas som XHTML eller HTML, det är fortfarande <code>Content-Type</code>:s jobb. Många nybörjare, och en del veteraner med, har fått för sig att det bestämmt är DOCTYPE:n som talar om att det är HTML eller XHTML, detta är till hundra procent fel, lyssna in på dem. W3C:s valideringsprogram går efter DOCTYPE:n, webbläsaren gör inte det, tydligt nog?</p>
<p>Innan vi får se hur denna omtalade DOCTYPE ser ut måste vi förbereda oss för en sak till, det finns <strong>olika versioner av de olika versionerna av HTML</strong>! Man har delat upp HTML 4.01 och XHTML 1.0 i tre grupper. Vi har försökt att sammanfatta dessa olika smaker på HTML och använder HTML-versionen av dem som exempel, <a href="http://www.w3.org/TR/xhtml1/#strict">XHTML-versionerna av dem hittar du på W3C</a>.</p>

<h2 id="att-anvanda-sig-av-html-och-xhtml/strict">Strict (sv. strikt)</h2>
<pre><code class="html">&lt;!DOCTYPE HTML PUBLIC "-//W3C//DTD HTML 4.01//EN" 
  "http://www.w3.org/TR/html4/strict.dtd"&gt;</code></pre>

<p>Detta är DOCTYPE:n du <em>ska</em> använda när du skapar en ny webbsida.</p>
<p>Det som är bra med Strict är att den <em>nästan</em> inte tillåter någon presentation med ren HTML-kod, utan den överlåter presentation till CSS. Det finns ingen anledning att använda någon annan när du skapar en ny webbplats. Den är inte så svår och strikt man kan tro när man läser namnet. Det är inte svårare på något sätt att använda en Strict DTD en någon annan. Det enda som skiljer dessa DTD:s är vilka element som finns tillgängliga, det är alltså (åter igen...) inte svårare att skriva.</p>

<h2 id="att-anvanda-sig-av-html-och-xhtml/transitional">Transitional (sv. övergång)</h2>
<pre><code class="html">&lt;!DOCTYPE HTML PUBLIC "-//W3C//DTD HTML 4.01 Transitional//EN"
  "http://www.w3.org/TR/html4/loose.dtd"&gt;</code></pre>

<p>Samma som Strict, fast innehåller en del <strong>deprecated</strong>-element (sv. ta avstånd från, skarpt ogilla). Att en elementtyp har blivit markerad som deprecated innebär att man egentligen har förbjudit elementet, men låter vara kvar i Transitional. Dessa element är oftast sådana som tillåter presentation med hjälp av HTML-kod. Det innebär att du kan formatera text och positionera element med ”ren” HTML, vilket hur som helst inte är att rekommendera.</p>
<p>Den skapades för att användas med äldre webbläsare som saknar stöd för CSS eller endast har ett mycket klent sådant. Eller om du är för lat för att konvertera hela din gamla taggsopp (”HTML”-sida) till en som följer en Strict DTD.</p>

<h2 id="att-anvanda-sig-av-html-och-xhtml/frameset">Frameset (sv. ramuppsättning)</h2>
<pre><code class="html">&lt;!DOCTYPE HTML PUBLIC "-//W3C//DTD HTML 4.01 Frameset//EN"
  "http://www.w3.org/TR/html4/frameset.dtd"&gt;</code></pre>

<p>Exakt samma som Transitional men tillåter användning av ramar (eng. frames). Vi kommer på avstånd att peta på och analysera detta lite i kapitlet ”Magiken bakom en lyckad design och layout”, men det är inget vi kommer att ha någon användning av.</p>
<p>Och med detta sagt är kapitlet slut. Se till att du förstår hela innan du går vidare till nästa.</p>

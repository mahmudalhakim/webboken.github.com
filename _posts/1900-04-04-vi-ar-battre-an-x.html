---
layout: default
title: Vi är bättre än X!
subtitle: Vi är troligen även bättre än Y, och till och med Z i vissa avseenden
desc: Det finns många dåliga introduktioner till webbutveckling, här varnar vi för några.
category: extra
---
<p>I detta appendixkapitel tar vi upp specifika introduktioner till webbutveckling som vi är trötta på att (stackars!) nybörjare blir rekommenderade åter och återigen. Den enda anledningen till att någon skulle kunna rekommendera dessa såvitt vi kan se är att de bara snabbt kollat igenom dem och sett att texten påstår sig vara en introduktion till webbutveckling, följt av att personen som rekommenderade introduktionen inte läst innehållet tillräckligt grundligt för att se dess uppenbara brister (och varför skulle denna lägga ner tid på detta om denna redan har koll på webbutveckling?); alternativt själva använt introduktionen för många år sedan och tyckte de var bra <em>då</em>, fast de <em>idag</em> egentligen är smärtsamt utdaterade.

<p>Texten är främst tänkt för erfarna webbutvecklare, för att varna dem från att någonsin igen rekommendera följande resurser till nybörjare.

<h2>Webdesignskolan (WDS)</h2>
<p><a href="http://webdesignskolan.com">Webdesignskolan</a> är troligen den absolut värsta resursen som går att utsätta en nybörjare för. Den är gammal och det märks. Dess grund går igenom hur webbutveckling såg ut för många, <em>många</em>, år sedan. Efter att grunderna behandlats finns det en rad utspridda kapitel som känns väldigt påklistrade i efterhand, troligen allt eftersom att webbutveckling har förändrats med <em>åren</em>.

<p>Det första kapitlet, som heter ”HTML grunder (starta här)” går igenom hur HTML används för att styra de båda fundamentala lagren, d.v.s. både struktur- och betydelselagret och presentationslagret. Det finns ingen överblicksbild; utan bara steg för steg hur olika (dåligt valda) företeelser går till, så som att välja färg och typsnitt och infoga bilder.

<p>Istället för att skriva om första delen finns följande notis i slutet:

<blockquote><p>OBS! HTML finns i flera versioner och nu finns även XML och framförallt CSS som i flera fall bör användas istället för vissa av de märken [så!] som visas i denna guide. Det viktiga är att du får bra grundkunskaper om hur HTML-sidor är uppbyggda så att du sedan kan gå vidare till de andra WDS-guiderna. Du bör använda CSS för formatering av sidornas layout så fortsätt gärna med guiden CSS - grunder när du är klar med HTML-grunderna!</blockquote>

<p>Så nu måste nybörjaren avlära sig större delen av det den just blivit misslärd om. Utöver detta finns det utspridda kapitel som är svårt att få någon sammanhang av, där heta tekniker så som ramar gås igenom. Stora delar av innehållet känns som en eftertanke som tidigare påpekat, och att det lags till i efterhand är uppenbart. Det finns även mycket annat, som inte vi går igenom i vår bok, så som en introduktion till PHP och MySQL, hur Photoshop, Dreamweaver, Flash och Illustrator används (alla i kraftigt utdaterade versioner så klart). Fokus på kvantitet istället för kvalité går det sammanfatta det som.

<p>Sammanfattat vill vi alltså säga att den är utdaterad och inte ger någonslags överblicksbild.

<h2>W3Schools</h2>
<p><a href="http://w3schools.com">W3Schools</a> är bättre än WDS men även denna är allt för rörig och ger ingen tydlig helhetsbild. Det är främst <a href="http://w3schools.com/web/default.asp">Web Building Primer</a> som erbjuder överblicken. Den består utav en mycket kompakt sammanfattning av vad de grundläggande teknikerna används till, så som HTML, CSS, JS, och serverskriptspråk. Den är som sagt väldigt kompakt och sammanfattad så det kan vara svårt att hänga med, men det fyller sin uppgift iallafall.

<p>Introduktionen till HTML består till större delen av uppräkning av elementen, och attributen på dessa, som kan användas, men det finns inte mycket information om vad man bör tänka på när dessa element och attribut används.

<p>CSS-introduktionen är något bättre, då den innehåller lite mer förklaringar över vad saker och ting är och lite tips på vad som ska användas till vad. Till större delen är även denna en uppräkning om vad som finns tillgänligt att använda dock. T.ex. tas det inte upp hur en hel layout för en webbplats kan byggas.

<p>Så efter att ha läst dessa båda introduktioner är det nog fortfarande svårt att se hur allt hänger ihop eller hur dessa delar ska sättas ihop till en hel och fungerande webbplats. 
